<!DOCTYPE html>
<html lang="et">
<head>
    <title>Lendorav</title>
    <link rel="stylesheet" href="style2.css">
</head>
 
    <body style="background-color: bisque";>
    <nav>
        <label class="logo">Lendorav</label>
        <ul>
          <li><a class="active" href="lendorav.html">Avaleht</a></li>
          <li><a href="lendorav2.html">Miks lendorav on kaitseall?</a></li>
          <li><a href="lendorav3.html">Kuidas aidata?</a></li>
          <li><a href="#">Lisalugemist</a></li>
        </ul>
      </nav>
    <header> 
        <h1>Kes on lendorav? </h1>
    </header>

    <h3>1. Iseloomustus.  </h3>
    <p>Lendoravad on pigem paikse eluviisiga loomad, kusjuures emasloomad eelistavad paiksemat eluala, samas kui isasloomad on liikuvamad. Nende levikut takistavad aga avatud alad, lageraielangid ja noorendikud. Viimaste aastakümnete intensiivsed raied ning tormide tekitatud kahju on suuremad metsamassiivid killustanud, mistõttu vanu metsi on järele jäänud vähe. Selline sobivate elupaikade killustumine viib pikapeale lendoravate elupaikade isoleerumiseni, ohustades nende liigi püsimajäämist.</p>
    <h3>2. Elupaik ja -viis. </h3>
        <p>Peamiselt on lendoravad levinud Euraasia segametsavööndis Soomest Siberini. Eesti asub lendoravate levila piiril. Kunagi olid nad levinud üle kogu riigi, kuid nüüd on alles vaid üksikud väikesed asurkonnad Virumaal. Üheks nende kadumise põhjuseks võib olla see, et neil on vaja väga spetsiifilist elupaika. Nimelt asustavad nad vanu, 60-120-aastaseid haava ja kuuse segametsi. Peamiselt veedavadki nad aega haabadel, kusjuures lendorava hall karvkate aitab tal suurepäraselt haavatüvel märkamatuks jääda. Tegu on varjulise eluviisiga loomakesega, keda silmatakse äärmiselt harva. Hoopis paremad šansid on leida nende tegevusjälgi - nimelt võib varakevadeti lendoravate kodumetsas haabade jalamitelt leida nende riisitera suuruseid oranže väljaheiteid.</p>
    <h3>3. Pesitsemine ja toitumine. </h3>
        <p>Lendorava suured silmad annavad vihje, et tegu on öise ja videvikulise eluviisiga loomakesega. Maapinnale ei tule nad pea kunagi, veetes kogu elu puudel ja nende vahel liueldes. Oma pesad rajavad nad enamasti vanasse rähniõõnde, haavapuu sisse. See vooderdatakse puudelt kogutud samblike ja lehtedega, vahel ka samblaga. Sama pesapaika võib korraga asustada mitu isendit ja pesi vahetatakse iga paari nädala kuni paari kuu tagant. Hooajati võib lendorav puuõõnde toiduvarusid koguda. Tegu on taimtoiduliste loomadega, põhiliselt süüakse haava lehti, pungasid, urbi või noorte okste koort. Vahel süüakse ka teiste puude osi, näiteks lepa, kase või paju lehti ja võrseid ningg okaspuude käbisid.</p>
    <h3>4. Sigimine ja areng.</h3>
        <p>Eesti lendoravad sigivad märtsis-aprillis. Tiinus kestab 5-6 nädalat ja pojad sünnivad mais-juunis. Korraga tuuakse ilmale 1-6, enamasti 2-3 poega, kes kaaluvad sündides umbes 5 g ja on pimedad. Silmad avanevad umbes 2 nädalaga ja imetamine kestab 1 kuu. 2-kuuselt pojad iseseisvuvad ja lahkuvad kodupiirkonnast. Aastas võib sündida 1-2 pesakonda - osad loomad võivad sigida tüüpilisest sigimishooajast hiljem, seega võib pesakondi esineda suve lõpuni.</p>
        <footer>
            <p>Rohkem infot leiad: <br> <a href="https://bio.edu.ee/loomad/Imetajad/PTEVOL2.htm">Bio.edu.ee</a></p>
        </footer>
</body>
</html>

