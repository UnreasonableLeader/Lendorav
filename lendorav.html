<!DOCTYPE html>
<html lang="et">
<head>
    <title>Lendorav</title>
    <link rel="stylesheet" href="style3.css">
</head>
    <body>
        <nav>
            <label class="logo">Lendorav</label>
            <ul>
                <li><a href="lendorav.html">Avaleht</a></li>
                <li><a href="lendorav2.html">Miks lendorav on kaitseall?</a></li>
                <li><a href="lendorav3.html">Kuidas aidata?</a></li>
                <li><a href="lisaleht.html">Lisalugemist</a></li>
                <script src="lisaleht.js"></script>
            </ul>
        </nav>
        <header> 
            <h1>Kes on lendorav? </h1>
        </header>
    <div class="box">
    <h2>Üldiseloomustus  </h2>
    <p>Lendorav kuulub näriliste (Rodentia) seltsi oravlaste (Sciuridae) sugukonna perekonda
        lendorav (Pteromys). Tegemist on oma perekonna ainsa esindajaga nii Eestis kui ka kogu
        Euroopas. Lendorava eluiga on looduses kuni 7 aastat. Lendoravad on aktiivsemad videvikus ja öösel ning nende ööpäevane aktiivsus sõltub
        sesoonist ja isendi sigimisaktiivsusest. Lendorav ei maga talveund, kuid käib talvel pesast
        väljas harvem ning on suhteliselt passiivne. Lendorava hüpped puult puule ulatuvad sageli 30–50 meetrini,
        “lend” on hääletu, kusjuures sabaga tüürides võib ta muuta suunda nii horisontaal- kui ka vertikaalsihis.</p>
    </div>
    <div class="box">
    <h2>Elupaik ja -viis </h2>
        <p>Lendorav elab kogu levila ulatuses vanades kuuse-enamusega segametsades, kus esineb
            märkimisväärses osas lehtpuid, eriti haaba, kaske ja leppa. Suuremas ruumimastaabis eelistavad Eesti lendoravad viibida vanade haabadega puistutes
            oluliselt rohkem kui kõigis teistes eristatud biotoopides ning segametsades rohkem kui
            avatud aladel, raiesmikel ja lehtmetsades. Lendorava suured silmad annavad vihje, et tegu on öise ja videvikulise eluviisiga 
            loomakesega. Maapinnale ei tule nad pea kunagi, veetes kogu elu puudel ja nende vahel liueldes.</p>
    </div>
    <div class="box">
    <h2>Pesitsemine ja toitumine </h2>
        <p>Lendoraval on tüüpiliselt 2-12 pesa. Ta kasutab nii isetekkelisi
            (tüvemädaniku tekkelisi) kui ka rähnide rajatud õõnsusi. Lendorav vooderdab pesa sambla, (habe)samblike,
            puukõdu, männiokste, peenestatud niinekiudude ja karvadega. Sama pesapaika võib korraga asustada mitu 
            isendit ja pesi vahetatakse iga paari nädala kuni paari kuu tagant. Hooajati võib lendorav puuõõnde toiduvarusid koguda. 
            Tegu on taimtoiduliste loomadega, põhiliselt süüakse haava lehti, pungasid, urbi või noorte okste koort. 
            Vahel süüakse ka teiste puude osi, näiteks lepa, kase või paju lehti ja võrseid ningg okaspuude käbisid.</p>
    </div>
    <div class="box">
    <h2>Sigimine ja areng</h2>
        <p>Lendoravatel sünnib aastas üks kuni kaks pesakonda. Sigimisperiood algab märtsis (Eestis on jooksuaeg märtsis-aprillis)
            ning kestab mai keskpaigani, mil ka teine pesakond on viljastatud. Emaslooma tiinus kestab 40–42 päeva. 
            Poegi on pesakonnas 1–4. Vastsündinud lendoravad on juba lennunahaga, kuid täiesti paljad ja pigmendita. Silmalaud
            ja kõrvaavad on suletud, tagajalgade varbad lahknemata. Silmad avanevad 17. elupäeval või
            veidi varem. Hambad hakkavad lõikuma alates kuuendast elupäevast ja 30. päevaks on
            hammastu täielik. Poegade imetamisperiood kestab 42–45 päeva. Pojad hakkavad
            pesaõõnsusest väljas käima 40–45 päeva vanuselt. 50 päeva vanuselt toituvad pojad juba
            iseseisvalt, liuglevad ühelt puult teisele ja uurivad ümbrust.</p>
        </div>
        <div class="box">
    <h2>Levik</h2>
    <p>Lendoravlaste sugukonda kuuluvast umbes kümnest perekonnast esineb enamik Vana
        Maailma troopilises vööndis. Sugukonna üks väiksemaid esindajaid, lendorav on taiga
        faunistiline element. Ta on levinud palearktise põhjaosa metsavööndites – ulatudes Euroopa
        põhjaosas Soomest Siberi, Mongoolia, Korea ja Kirde-Hiina metsadeni. 
        Alates 20. sajandi algusest on lendorava esinemiskohtade arv levila lääneosas pidevalt
        kahanenud ning ta on kantud regionaalsetesse Punastesse ja kaitstavate liikide nimestikesse.
        Lendorav on kogu levila ulatuses levinud hajusalt, olles kõikjal väikesearvuline. 
        Lendorav esineb tänaseks Euroopa Liidu riikidest vaid Soomes ja Eestis.</p>
    </div>
        <img src="kaart.jpg" alt="Levik Eestis" class="image">
        <img src="kaart2.jpg" alt="Levik maailmas" class="image">

        <footer>
            <p>Rohkem infot leiad: <br> 
                <a href="https://keskkonnaamet.ee/sites/default/files/documents/2023-01/Lendorava_kaitse_tegevuskava_2023-2027_redigeeritud_versioon.pdf">Lendorava kaitse tegevuskava</a>
            </p>
            <p><a href="https://bio.edu.ee/loomad/Imetajad/PTEVOL2.htm">Bio.edu.ee</a></p>
        </footer>
<!-- Viide JavaScripti failile -->
<script src="script.js"></script>
</body>
</html>

