<!DOCTYPE html>
<html lang="et">
<head>
    <title>Lendorav</title>
    <link rel="stylesheet" href="style2.css">
</head>
 
    <body style="background-color: bisque";>
    <nav>
        <label class="logo">Lendorav</label>
        <ul>
          <li><a class="active" href="lendorav.html">Avaleht</a></li>
          <li><a href="lendorav2.html">Miks lendorav on kaitseall?</a></li>
          <li><a href="lendorav3.html">Kuidas aidata?</a></li>
          <li><a href="#">Lisalugemist</a></li>
        </ul>
      </nav>
    <header> 
        <h1>Mis on juhtunud Lendoravatega? </h1>
    </header>

    <h2>Ohud lendoravale:</h2>
    <h3>1. Elupaikade isoleeritus.  </h3>
    <p>Lendoravad on pigem paikse eluviisiga loomad, kusjuures emasloomad eelistavad paiksemat eluala, samas kui isasloomad on liikuvamad. Nende levikut takistavad aga avatud alad, lageraielangid ja noorendikud. Viimaste aastakümnete intensiivsed raied ning tormide tekitatud kahju on suuremad metsamassiivid killustanud, mistõttu vanu metsi on järele jäänud vähe. Selline sobivate elupaikade killustumine viib pikapeale lendoravate elupaikade isoleerumiseni, ohustades nende liigi püsimajäämist.</p>
    <h3>2. Elupaikade kadumine. </h3>
        <p>Lendoravate populatsioon kahaneb mitte ainult elupaikade killustumise, vaid ka nende pindalalise vähenemise tõttu. Emasloomad on elupaikade kadumise suhtes tundlikumad kui isasloomad, kuna nad eelistavad püsida ühel kindlal alal. Isasloomad seevastu võivad kadunud elupaiga asendada uuega ning kompenseerida killustunud ala, laiendades oma kodupiirkonda ja liikudes erinevate elupaikade vahel. Siiski on raiesurve lendoravale sobilikele metsadele väga suur, mis vähendab märkimisväärselt nende eluala ja takistab noorloomade hajumist uutele aladele.</p>
    <h3>3. Kisklus. </h3>
        <p>Lendorava peamised looduslikud vaenlased on pisikiskjatest metsnugis ja röövlindudest händkakk. Kui pisinäriliste arvukus on madal või talviti, kui paks lumi muudab nende kättesaamise raskeks, suureneb kiskjate surve lendoravale kui alternatiivsele saakloomale. Kuna paljud lendorava elupaigad on jäänud isoleerituks, suureneb samuti oht sattuda kiskjate saagiks. Tavaliselt ei peetaks loomulikku saaklooma ja kiskja suhet ohuteguriks, kuid kuna lendoravate arv on nii väike, on kisklusest saanud tõsine probleem nende säilimisele.</p>
    <h3>4. Pesapuude raie.</h3>
        <p>Turbe-, sanitaar- ja harvendusraiete käigus võivad kergesti langetamisele minna vanad õõnsustega haavad, mis on (või võiksid potentsiaalselt olla) lendoravate pesapaigad. Need raied sunnivad ellujäänud loomi otsima uut elupaika, mis võib asuda eelmisest kodupaigast kaugemal. Selliste otsingute käigus suureneb oht, et lendoravad satuvad looduslike vaenlaste saagiks. Raiealad, kus õõnsustega haavad järjepidevalt kaovad, viivad lendoravad pidevalt kaugemale nende harjumuspärastest elupaikadest, vähendades veelgi nende ellujäämisvõimalusi.</p>
   <br>
   <br>
        <a href="lendorav.html">Tahad veel põnevat lugemist? Uuri juurde!</a>

    <div class="container">
        <h2>2023. aasta loom on lendorav</h2>
        <img src="lendorav.jpg" alt="Lendorav looduses" class="image">
        <p>2023. aasta loomaks on valitud lendorav, kellest on viimastel aastakümnetel kujunenud üks looduskaitse sümboleid.</p>
    </div>

        <footer>
            <p>Rohkem infot leiad: <br> <a href="https://www.loodushoid.ee">Loodushoid.ee</a></p>
        </footer>
</body>
</html>
